# Мова програмування JavaScript

JavaScript - динамічна об'єктно-орієнтовна прототипна мова програмування. реалізація ECMAScript.

**Мова JavaScript використовується для:**

- написання сценаріїв вебсторінок для надання їм інтерактивності
- створення односторінкових та прогресивних вебзастосунків (React, AngularJS, Vue.js)
- програмування на боці сервера (Node.js(Express.js))
- стаціонарних застосунків (Electron, NW.js)
- мобільних застосунків (React Native, Cordova)
- сценаріїв в прикладних програмах (наприклад, в програмах зі складу Adobe Creative Suite чи Apache JMeter)
- всередині PDF-документів тощо.

Незважаючи на схожість назв, мови Java та JavaScript є двома різними мовами, що мають відмінну семантику, хоча й мають схожі риси в стандартних бібліотеках та правилах іменування. Синтаксис обох мов отриманий «у спадок» від мови С, але семантика та дизайн JavaScript є результатом впливу мов Self та Scheme.